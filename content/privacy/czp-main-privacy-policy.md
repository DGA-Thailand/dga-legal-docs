---
title: 'คำประกาศเกี่ยวกับความเป็นส่วนตัว (Privacy Notice) ของ “แพลตฟอร์มดิจิทัลประชาชน”'
description: ''
version: "2.1"
lastUpdated: "2025-07-01T00:00:00.000Z"
effectiveDate: "2025-07-01T00:00:00.000Z"
---

สพร. ตระหนักถึงความสำคัญของสิทธิในข้อมูลส่วนบุคคลของประชาชน และมุ่งมั่นในการดำเนินการประมวลผลข้อมูลส่วนบุคคลตามหลักความจำเป็น ความชอบด้วยกฎหมาย ความโปร่งใส และความปลอดภัย โดยเป็นไปตามพระราชบัญญัติคุ้มครองข้อมูลส่วนบุคคล พ.ศ. 2562 และกฎหมายที่เกี่ยวข้องอย่างเคร่งครัด

โดย สพร. ได้มีการให้บริการ "แอปพลิเคชันทางรัฐ" เพื่อเป็นแพลตฟอร์มดิจิทัลกลาง และเป็นช่องทางที่ประชาชนสามารถเข้าถึงบริการภาครัฐต่าง ๆ ได้อย่างสะดวก รวดเร็ว และปลอดภัย และบริการในแอปพลิเคชันทางรัฐนี้จะมีในส่วนบริการหลักและบริการย่อย (Mini Applications) ซึ่ง สพร. หรือหน่วยงานเจ้าของบริการย่อยดังกล่าวเป็นผู้พัฒนาและนำมาให้บริการผ่าน "แอปพลิเคชันทางรัฐ" เช่น การแจ้งเบาะแส การร้องเรียน การตรวจสอบสิทธิ การเข้าถึงข้อมูลภาครัฐ เป็นต้น

ประกาศความเป็นส่วนตัวฉบับนี้จึงจัดทำขึ้นเพื่อแจ้งให้ท่าน ซึ่งเป็นเจ้าของข้อมูลส่วนบุคคล
ทราบถึงแนวทางและหลักเกณฑ์ในการคุ้มครองข้อมูลส่วนบุคคล ที่สำนักงานพัฒนารัฐบาลดิจิทัล
(องค์การมหาชน) หรือ "สพร." ดำเนินการเก็บรวบรวม ใช้ และเปิดเผย ("ประมวลผล")
ข้อมูลส่วนบุคคลของท่าน ที่เข้ามาใช้บริการ "แอปพลิเคชันทางรัฐ"

# 1. วัตถุประสงค์และฐานทางกฎหมายในการประมวลผลข้อมูลส่วนบุคคล และรายการข้อมูลส่วนบุคคลที่ประมวลผล

สพร. จะประมวลผลข้อมูลส่วนบุคคลของท่านเท่าที่จำเป็น ทั้งนี้ เพื่อให้ส่งมอบบริการต่าง ๆ ใน
"แอปพลิเคชันทางรัฐ" ให้กับท่านได้อย่างมีประสิทธิภาพ
โดยวัตถุประสงค์หลักของการประมวลผลข้อมูลส่วนบุคคลของท่าน
ฐานทางกฎหมายในการประมวลผลข้อมูลส่วนบุคคล และรายการข้อมูลส่วนบุคคลที่ประมวลผล
ที่เป็นภาพรวม จะเป็นไปตามตารางด้านล่างนี้

ทั้งนี้ ด้วยแอปพลิเคชันทางรัฐจะมีในส่วนการให้บริการย่อย (Mini Application)
ซึ่งแต่ละบริการย่อยอาจมีการประมวลผลข้อมูลส่วนบุคคลของท่านที่แตกต่างกันตามรูปแบบและความจำเป็นในการให้บริการ
รวมถึงอาจแตกต่างจากที่กำหนดในตารางด้านล่างนี้ สพร.
จึงได้มีการจัดทำรายละเอียดตารางบริการย่อยแต่ละบริการ
โดยตารางบริการย่อยนี้จะเป็นในส่วนบริการที่ สพร.
รับผิดชอบดูแลและเป็นผู้ควบคุมข้อมูลส่วนบุคคลเท่านั้น
เพื่ออธิบายและให้ข้อมูลกับท่านเกี่ยวกับการประมวลผลข้อมูลส่วนบุคคลของบริการดังกล่าวมีการดำเนินการ
ส่วนบริการย่อยที่เป็นของหน่วยงานอื่น
ท่านสามารถอ่านรายละเอียดเกี่ยวกับแนวทางและหลักเกณฑ์ในการคุ้มครองข้อมูลส่วนบุคคลของท่านได้จากประกาศความเป็นส่วนตัวของหน่วยงานนั้น
ๆ

<table>
<thead>
  <tr class="header">
  <th><strong>วัตถุประสงค์ของการประมวลผลข้อมูลส่วนบุคคล</strong></th>
  <th><strong>ฐานกฎหมายในการประมวลผลข้อมูลส่วนบุคคล</strong></th>
  <th><strong>รายการข้อมูลส่วนบุคคลที่ประมวลผล</strong></th>
</tr>
</thead>
<tbody>
<tr class="odd">
<td>1.1 เพื่อให้บริการแอปพลิเคชันทางรัฐ รวมถึงบริการย่อย (Mini Applications) ต่าง ๆ</td>
<td rowspan="2">
  <strong>เพื่อการดำเนินภารกิจเพื่อประโยชน์สาธารณะหรือการใช้อำนาจรัฐที่ สพร. ได้รับ</strong>
    <ul>
      <li>เพื่อรองรับการให้บริการแบบเบ็ดเสร็จในรูปแบบดิจิทัล</li>
      <li>เพื่อให้ สพร. สามารถใช้อำนาจรัฐและดำเนินภารกิจเพื่อประโยชน์สาธารณะตามอำนาจหน้าที่ของ สพร. ที่กำหนดไว้ตามกฎหมาย
        <ul>
        <li>พระราชกฤษฎีกาจัดตั้งสำนักงานพัฒนารัฐบาลดิจิทัล (องค์การมหาชน) พ.ศ. 2561</li>
        <li>พระราชบัญญัติการบริหารงานและการให้บริการภาครัฐผ่านระบบดิจิทัล พ.ศ. 2562</li>
        </ul>
      </li>
    </ul>
  <p><strong>เพื่อการปฏิบัติตามสัญญา</strong></p>
  <p>การให้บริการแอปพลิเคชันทางรัฐรวมถึงบริการย่อย (Mini Applications) ที่เกี่ยวข้อง เป็นการปฏิบัติตามสัญญาที่ท่านเป็นคู่สัญญากับ สพร. หรือเพื่อใช้ในการดำเนินการตามคำขอของท่านก่อนเข้าทำสัญญานั้น</p>
  <p><strong>การได้รับความยินยอมจากเจ้าของข้อมูลส่วนบุคคล</strong></p>
  <p>เฉพาะกรณีการประมวลผลภาพถ่ายใบหน้า เนื่องจากเป็นข้อมูลส่วนบุคคลที่อ่อนไหว จึงต้องมีการขอความยินยอมโดยชัดแจ้งตามมาตรา 26 วรรค 1 แห่งพระราชบัญญัติคุ้มครองข้อมูลส่วนบุคคล พ.ศ. 2562</p>
  <p>หมายเหตุ ฐานกฎหมายในการประมวลข้อมูลส่วนบุคคลอาจแตกต่างกันตามแต่ละบริการย่อย ท่านสามารถอ่านรายละเอียดได้ในตารางบริการย่อย</p></td>
<td rowspan="2">
  <ul>
    <li>เลขประจำตัวประชาชน</li>
    <li>เลขหลังบัตรประชาชน (Laser Code)</li>
    <li>ชื่อ-นามสกุลภาษาไทย ตามบัตรประชาชน</li>
    <li>วัน เดือน ปีเกิด</li>
    <li>ภาพถ่ายหน้าบัตรประจำตัวประชาชน</li>
    <li>ภาพถ่ายใบหน้า</li>
    <li>เบอร์โทรศัพท์มือถือ</li>
  </ul>
  หมายเหตุ รายการข้อมูลส่วนบุคคลที่ประมวลผลอาจแตกต่างกันตามแต่ละบริการย่อย ท่านสามารถอ่านรายละเอียดได้ในตารางบริการย่อย</td>
</tr>
<tr class="odd">
<td>1.2 เพื่อให้สามารถตรวจสอบ ยืนยันตัวตน และประสานข้อมูลระหว่างหน่วยงานภาครัฐได้อย่างถูกต้องและปลอดภัย อันเป็นการอำนวยความสะดวกแก่ประชาชนในการเข้าถึงบริการภาครัฐได้อย่างมีประสิทธิภาพ</td>
</tr>
<tr class="even">
  <td>1.3 เพื่อวิเคราะห์ ปรับปรุง และพัฒนาระบบและบริการให้มีคุณภาพและสอดคล้องกับความต้องการของประชาชน โดยไม่ระบุตัวตนของท่าน</td>
  <td><p><strong>เป็นการจำเป็นเพื่อประโยชน์โดยชอบด้วยกฎหมาย</strong></p>
  <p>เพื่อประโยชน์โดยชอบด้วยกฎหมายของ สพร. หรือของบุคคลหรือนิติบุคคลอื่นที่ไม่ได้มีสถานะเป็นผู้ควบคุมข้อมูลส่วนบุคคล ซึ่งประโยชน์ดังกล่าวมีความสำคัญไม่น้อยไปกว่าสิทธิขั้นพื้นฐานของเจ้าของข้อมูลส่วนบุคคล</p></td>
  <td>
    <ul>
      <li>พฤติกรรมการใช้งานแอปพลิเคชันทางรัฐ</li>
      <li>ข้อมูลคุกกี้ ท่านสามารถดูรายละเอียดการใช้คุกกี้ได้ที่ <mark><u>นโยบายคุกกี้ (Cookie Policy)</u></mark></p>
      </li>
    </ul>
  </td>
</tr>
<tr class="odd">
  <td>
    <p>1.4 เพื่อแจ้งเตือนท่านในกรณีเกิดเหตุการณ์ฉุกเฉิน ภัยพิบัติ หรือเหตุสำคัญอื่น ๆ</p>
    <p><strong>หมายเหตุ:</strong> การแจ้งเตือนจะแจ้งเตือนผ่านแอปพลิเคชันทางรัฐ
    หรือข้อมูลติดต่อที่ท่านได้ให้ไว้ผ่านการใช้บริการแอปพลิเคชันทางรัฐ หรือบริการอื่นของ
    สพร.</p>
  </td>
  <td>
    <p><strong>เป็นการจำเป็นเพื่อการป้องกันหรือระงับอันตรายต่อชีวิต ร่างกาย หรือสุขภาพของบุคคล</strong></p>
    <p>ในกรณีที่มีการตรวจพบพฤติกรรมหรือข้อมูลที่บ่งชี้ว่าท่านกำลังประสบเหตุฉุกเฉินซึ่งอาจกระทบต่อชีวิต ร่างกาย หรือสุขภาพ เช่น เจ็บป่วยกะทันหัน เพื่อประสานงานการช่วยเหลือ หรือเพื่อประสานการอพยพ การตรวจสอบผู้สูญหาย หรือการให้การช่วยเหลือฉุกเฉิน</p></td>
  <td>
    <ul>
      <li>เบอร์โทรศัพท์มือถือ</li>
      <li>อีเมล</li>
      <li><mark>ที่อยู่</mark></li>
      <li>ตำแหน่งที่ตั้ง (location)</li>
    </ul>
  </td>
</tr>
<tr class="even">
  <td>
    <p>1.5 เพื่อแจ้งข่าวสารประชาสัมพันธ์</p>
    <p><strong>หมายเหตุ:</strong> เฉพาะกรณีที่ท่านได้ให้ความยินยอมเท่านั้น</p>
  </td>
  <td>
    <p><strong>การได้รับความยินยอมจากเจ้าของข้อมูลส่วนบุคคล</strong></p>
    <p>โดยท่านต้องให้ความยินยอมโดยชัดแจ้งและโดยสมัครใจเท่านั้น</p>
  </td>
  <td>
    <ul>
      <li><mark>ที่อยู่</mark></li>
      <li><mark>ตำแหน่งที่ตั้ง (location)</mark></li>
      <li><mark>ข้อมูลส่วนบุคคลอื่น เช่น อายุ อาชีพ</mark></li>
      <li><mark>พฤติกรรมการใช้งานแอปพลิเคชันทางรัฐ</mark></li>
    </ul>
  </td>
</tr>
<tr class="odd">
  <td>1.6 เพื่อดำเนินการตามหน้าที่ของ สพร. ตามที่บัญญัติไว้ในกฎหมาย</td>
  <td>
    <p><strong>เพื่อการปฏิบัติหน้าที่ตามกฎหมาย</strong></p>
    <p>เพื่อให้ สพร. สามารถปฏิบัติตามกฎหมายที่กำหนดในเรื่องนั้น ๆ ได้ เช่น</p>
    <ul>
      <li>การเก็บรวบรวมข้อมูลจราจรทางคอมพิวเตอร์ตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 และที่แก้ไขเพิ่มเติม</li>
      <li>พระราชบัญญัติข้อมูลข่าวสารของราชการ พ.ศ. 2540</li>
      <li>พระราชบัญญัติการรักษาความมั่นคงปลอดภัยไซเบอร์ พ.ศ. 2562</li>
      <li>การดำเนินการคำสั่งศาล หรือตามคำสั่งของหน่วยงานทางปกครอง ซึ่งออกโดยอาศัยอำนาจหน้าที่ที่กฎหมายกำหนด</li>
    </ul>
  </td>
  <td>ในการนี้ สพร.จะดำเนินการให้ข้อมูลส่วนบุคคลเท่าที่จำเป็นเพื่อบรรลุวัตถุประสงค์ที่กฎหมายกำหนดไว้เท่านั้น</td>
</tr>
</tbody>
</table>

# 2. แหล่งที่มาของข้อมูลส่วนบุคคลของท่าน

โดยทั่วไป สพร. จะเก็บรวบรวมข้อมูลส่วนบุคคลของท่านโดยตรงผ่านขั้นตอนต่าง ๆ ได้แก่ การลงทะเบียนเข้าใช้งาน การใช้บริการบนระบบแอปพลิเคชันทางรัฐ รวมถึงบริการย่อย (Mini Applications) ซึ่งรวมถึงข้อมูลที่ท่านกรอกผ่านแบบฟอร์มในระบบ หรือแนบส่งเข้ามาด้วยตนเอง [หรือจากอุปกรณ์ที่ท่านใช้]{.mark}

อย่างไรก็ตาม ในบางกรณี สพร. อาจได้รับข้อมูลส่วนบุคคลของท่านจากแหล่งอื่น โดยมีวัตถุประสงค์เพื่อสนับสนุนการให้บริการผ่านแอปพลิเคชันทางรัฐ เช่น การเชื่อมต่อบริการของหน่วยงานภาครัฐหรือ ผู้ให้บริการภายนอกที่เกี่ยวข้อง โดยข้อมูลดังกล่าวจะถูกใช้เฉพาะเพื่อการให้บริการแก่ท่าน และจะดำเนินการตามหลักเกณฑ์ที่พระราชบัญญัติคุ้มครองข้อมูลส่วนบุคคล พ.ศ. 2562 [กำหนดข้อมูลส่วนบุคคลที่ สพร.เก็บรวบรวมจากแหล่งอื่น อาจรวมถึงแต่ไม่จำกัดเฉพาะข้อมูลที่ สพร. ได้รับจากหน่วยงานราชการ หน่วยงานที่มีหน้าที่กำกับดูแล สพร. และ/หรือ ผู้ให้บริการภายนอก (เช่น ข้อมูลที่เปิดเผยต่อสาธารณะ หรือข้อมูลส่วนบุคคลของท่านที่ได้ถูกเก็บรวบรวมไว้แล้วโดยหน่วยงานผู้ให้บริการอื่น)]{.mark}

# 3. สิทธิตาม พรบ. คุ้มครองข้อมูลส่วนบุคคล พ.ศ. 2562 ของท่าน

พระราชบัญญัติคุ้มครองข้อมูลส่วนบุคคล พ.ศ. 2562 มีวัตถุประสงค์เพื่อให้ข้อมูลส่วนบุคคลของท่านอยู่ในความควบคุมของท่านได้มากขึ้น โดยท่านสามารถเริ่มใช้สิทธิตามพระราชบัญญัติคุ้มครองข้อมูลส่วนบุคคล พ.ศ. 2562 เมื่อบทบัญญัติในส่วนที่เกี่ยวกับสิทธิของเจ้าของข้อมูลส่วนบุคคลมีผลใช้บังคับ ซึ่งมีรายละเอียดดังต่อไปนี้

* 3.1 สิทธิขอเข้าถึง รับสำเนาและเปิดเผยที่มาของข้อมูลส่วนบุคคลของท่านที่ สพร. เก็บรวบรวมอยู่ เว้นแต่กรณีที่ สพร. มีสิทธิปฏิเสธคำขอของท่านตามกฎหมายหรือคำสั่งศาล หรือกรณีที่คำขอของท่านจะมีผลกระทบที่อาจก่อให้เกิดความเสียหายต่อสิทธิและเสรีภาพของบุคคลอื่น

* 3.2 สิทธิขอข้อมูลส่วนบุคคลที่เกี่ยวกับท่าน ในการนี้ สพร.จะดำเนินการให้ข้อมูลดังกล่าวในรูปแบบไฟล์อิเล็กทรอนิกส์ที่สามารถนำไปใช้กับระบบอื่นได้โดยง่าย นอกจากนี้ ท่านสามารถขอให้ สพร. ส่งไฟล์ดังกล่าวไปยังผู้ควบคุมข้อมูลส่วนบุคคลอื่นได้โดยตรง หากระบบของ สพร. สามารถดำเนินการได้ในทางเทคนิค

* 3.3 สิทธิในการคัดค้านการประมวลผลข้อมูลส่วนบุคคลของท่าน เว้นแต่กรณีที่ สพร. มีเหตุในการปฏิเสธคำขอของท่านโดยชอบด้วยกฎหมาย เช่น การประมวลผลข้อมูลส่วนบุคคลของท่านมีเหตุอันชอบด้วยกฎหมายที่สำคัญยิ่งกว่า หรือเพื่อการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องทางกฎหมาย หรือเพื่อประโยชน์สาธารณะของ สพร.

* 3.4 สิทธิขอให้ลบ ทำลาย หรือทำให้ข้อมูลส่วนบุคคลเป็นข้อมูลที่ไม่สามารถระบุตัวท่านได้
ด้วยเหตุผลอย่างใดอย่างหนึ่ง ดังต่อไปนี้

  * 3.4.1 ข้อมูลส่วนบุคคลของท่านหมดความจำเป็นในการเก็บรักษา เนื่องจากไม่มีความจำเป็นในการประมวลผลข้อมูลส่วนบุคคลตามวัตถุประสงค์ในข้อ 1
  * 3.4.2 เมื่อท่านถอนความยินยอมในการประมวลผลข้อมูลส่วนบุคคล เฉพาะข้อมูลส่วนบุคคลที่ท่านได้ให้ความยินยอมไว้ และ สพร.ไม่มีอำนาจตามกฎหมายในการประมวลผลข้อมูลส่วนบุคคลนั้นต่อไป
  * 3.4.3 เมื่อท่านได้คัดค้านการประมวลผลข้อมูลส่วนบุคคลตามข้อ 3.3 และ สพร ไม่มีเหตุผลตามที่กฎหมายกำหนดในการปฏิเสธคำขอของท่านได้
  * 3.4.4 เมื่อท่านเห็นว่าข้อมูลส่วนบุคคลของท่านถูกเก็บรวบรวม ใช้ หรือเปิดเผยโดยไม่ชอบด้วยกฎหมาย
  เว้นแต่ สพร. ได้ดำเนินการการเก็บรักษาข้อมูลส่วนบุคคลของท่านภายใต้วัตถุประสงค์เพื่อการจำเป็นเพื่อการปฏิบัติหน้าที่ในการดำเนินภารกิจเพื่อประโยชน์สาธารณะของ สพร. หรือปฏิบัติหน้าที่ในการใช้อำนาจรัฐที่ สพร. ได้รับมอบหมาย การใช้เพื่อการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย หรือเพื่อการปฏิบัติตามกฎหมาย

* 3.5 สิทธิในการขอให้ระงับการใช้ข้อมูลส่วนบุคคลของท่านในกรณีหนึ่งกรณีใดดังต่อไปนี้

  * 3.5.1 เมื่อ สพร. อยู่ระหว่างการตรวจสอบตามคำร้องขอของท่านให้แก้ไขข้อมูลส่วนบุคคลของท่านให้ถูกต้อง สมบูรณ์ เป็นปัจจุบัน และไม่ก่อให้เกิดความเข้าใจผิด
  * 3.5.2 เมื่อข้อมูลส่วนบุคคลของท่านต้องลบหรือทำลายเนื่องจากมีการเก็บรวบรวม ใช้ หรือเปิดเผยข้อมูลส่วนบุคคลของท่านโดยไม่ชอบด้วยกฎหมาย แต่ท่านขอให้ระงับการใช้แทน
  * 3.5.3 เมื่อข้อมูลส่วนบุคคลของท่านหมดความจำเป็นในการเก็บรักษาไว้ตามวัตถุประสงค์ที่ สพร. ได้แจ้งไว้ในข้อ 1 แต่ท่านประสงค์ให้ สพร. เก็บรักษาข้อมูลนั้นต่อไปเพื่อใช้ในการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย หรือการยกขึ้นต่อสู้สิทธิเรียกร้องตามกฎหมาย
  * 3.5.4 เมื่อท่านได้ใช้สิทธิขอคัดค้านการประมวลผลข้อมูลส่วนบุคคล และอยู่ระหว่างที่ สพร. ดำเนินการพิจารณาว่า สพร. มีเหตุในการปฏิเสธคำขอของท่าน หรือเหตุอันชอบด้วยกฎหมายในประมวลผลข้อมูลส่วนบุคคลของท่านต่อหรือไม่

* 3.6 สิทธิขอแก้ไขข้อมูลส่วนบุคคลของท่าน เพื่อให้มีความถูกต้อง เป็นปัจจุบัน สมบูรณ์
และไม่ก่อให้เกิดความเข้าใจผิด

* 3.7 สิทธิในการถอนความยินยอมการประมวลผลข้อมูลส่วนบุคคลที่ท่านได้ให้ความยินยอมไว้

* 3.8 สิทธิในการร้องเรียนต่อคณะกรรมการผู้เชี่ยวชาญ ซึ่งได้รับแต่งตั้งโดยคณะกรรมการคุ้มครองข้อมูลส่วนบุคคล ตามพระราชบัญญัติคุ้มครองข้อมูลส่วนบุคคล พ.ศ. 2562 เมื่อท่านเห็นว่า สพร. รวมทั้งลูกจ้างหรือผู้รับจ้างของ สพร. ฝ่าฝืนหรือไม่ปฏิบัติตามพระราชบัญญัตินี้ หรือประกาศที่ออกตามพระราชบัญญัติดังกล่าว

# 4. การเปิดเผยข้อมูลส่วนบุคคลของท่าน

สพร. จะไม่เผยแพร่ หรือเปิดเผยข้อมูลส่วนบุคคลใด ๆ ของท่านที่ สพร.
ได้เก็บรวบรวมไว้ให้แก่บุคคลภายนอก เว้นแต่เป็นการดำเนินการตามที่กำหนดในประกาศนี้
หรือเมื่อได้รับการร้องขอหรือได้รับความยินยอมจากท่าน หรือภายใต้บางสถานการณ์ ดังนี้

* 4.1 กรณีเพื่อเป็นการตรวจสอบความถูกต้องของข้อมูลส่วนบุคคลของท่านในกระบวนการพิสูจน์และยืนยันตัวตนทางดิจิทัล (Identity Proofing and Authentication) โดย สพร.จะมีการส่งข้อมูลส่วนบุคคลของท่านไปยังหน่วยงานที่มีอำนาจหน้าที่ตามกฎหมายในการจัดเก็บและรวบรวมข้อมูลส่วนบุคคลและข้อมูลอัตลักษณ์ (Identity Information) เพื่อดำเนินการตรวจสอบและเปรียบเทียบข้อมูล เช่น กรมการปกครอง เป็นต้น

* 4.2 กรณีเพื่อเป็นการอำนวยความสะดวกในการเข้าถึงและเข้าใช้บริการต่าง ๆ ของหน่วยงานอื่นที่มีอำนาจหรือหน้าที่ตามกฎหมายในการให้บริการดังกล่าว โดยหน่วยงานดังกล่าวได้มีการเชื่อมต่อบริการหรือกระบวนการให้บริการกับแอปพลิเคชันทางรัฐ

* 4.3 กรณีที่สำนักงานเชื่อโดยสุจริตว่า เป็นการดำเนินการที่มีการมอบอำนาจ มอบอำนาจช่วง ตัวแทน หรือผู้แทนโดยชอบธรรมของท่านที่มีอำนาจตามกฎหมายโดยชอบ

* 4.4 กรณีที่สำนักงานเชื่อโดยสุจริตว่าเป็นข้อกำหนดทางกฎหมาย หรือเป็นการปฏิบัติตามคำสั่งของเจ้าหน้าที่ที่มีอำนาจโดยชอบด้วยกฎหมาย หรือเป็นการดำเนินการตามหมายศาล คำสั่งศาล หรือกระบวนการยุติธรรม

* 4.5 เป็นการแบ่งปันข้อมูลกับหน่วยงานอื่นที่เชื่อถือได้ ซึ่งทำงานในนามหรือทำงานให้ สพร.ภายใต้ข้อตกลงหรือสัญญาที่ให้มั่นใจว่าหน่วยงานดังกล่าวจะมีการปฏิบัติตามข้อกำหนดของกฎหมายคุ้มครองข้อมูลส่วนบุคคลเช่นเดียวกับ สพร. โดยการแบ่งปันข้อมูลดังกล่าวอาจมีทั้งกรณีเพื่อการจัดเก็บข้อมูล และการใช้ข้อมูลเพื่อส่งมอบบริการแก่ท่าน หรือเพื่อการดำเนินโครงการหรือกิจกรรมของ สพร. เช่น การสำรวจและวิเคราะห์ข้อมูล เป็นต้น

* 4.6 กรณีที่ สพร. เชื่อโดยสุจริตและมีเหตุผลที่ดีที่จำเป็นต้องเปิดเผยข้อมูลส่วนบุคคลของท่าน ซึ่งเป็นสถานการณ์ที่ สพร. จำเป็นต้องดำเนินการ ได้แก่
  * เพื่อการสืบสวน สอบสวน และระงับเหตุอาชญากรรม การทุจริต การฉ้อโกง หรือ
  * เพื่อป้องกันหรือรับมือกับภัยคุกคามตลอดจนการกระทำที่อาจสร้างความเสียหายต่อสิทธิ ทรัพย์สิน หรือความปลอดภัยของสาธารณะ รวมถึงของสำนักงานและผู้ที่เกี่ยวข้อง หรือ
  * เพื่อป้องกันหรือรับมือการกระทำที่ละเมิดต่อข้อตกลงการใช้บริการของสำนักงาน หรือต่อกฎหมาย

ในการเปิดเผยข้อมูลส่วนบุคคลของท่านตามกรณีดังกล่าวข้างต้น สพร. จะเปิดเผยเท่าที่จำเป็น
และใช้มาตรการรักษาความปลอดภัยของข้อมูลส่วนบุคคลที่สอดคล้องกับกฎหมายที่เกี่ยวข้อง
รวมทั้งมาตรฐานสากลที่ สพร. ประกาศใช้ในองค์กร

# 5. การส่งหรือโอนข้อมูลส่วนบุคคลของท่านไปยังต่างประเทศ

ในบางกรณี สพร. อาจมีความจำเป็นต้องส่งหรือโอนข้อมูลส่วนบุคคลของท่านไปยังต่างประเทศ โดย สพร. จะใช้ความพยายามอย่างดีที่สุดในการส่งหรือโอนข้อมูลส่วนบุคคลของท่านไปยังหน่วยงานหรือประเทศที่มีมาตรฐานความปลอดภัยในการรักษาข้อมูลส่วนบุคคลเพียงพอ ทั้งนี้ โดยดำเนินการตามหลักเกณฑ์การให้ความคุ้มครองข้อมูลส่วนบุคคลที่ส่งหรือโอนไปยังต่างประเทศที่คณะกรรมการคุ้มครองข้อมูลส่วนบุคคลประกาศกำหนด เว้นแต่กรณีดังต่อไปนี้

* 5.1 เป็นการปฏิบัติตามกฎหมายที่กำหนดให้ สพร. ต้องส่งหรือโอนข้อมูลส่วนบุคคลไปต่างประเทศ

* 5.2 ได้แจ้งให้ท่านทราบและได้รับความยินยอมจากท่านในกรณีที่ประเทศปลายทางมีมาตรฐานการคุ้มครองข้อมูลส่วนบุคคลที่ไม่เพียงพอ ทั้งนี้ ตามประกาศรายชื่อประเทศที่คณะกรรมการคุ้มครองส่วนบุคคลประกาศกำหนด

* 5.3 เป็นการจำเป็นเพื่อการปฏิบัติตามสัญญาซึ่งท่านเป็นคู่สัญญาหรือเพื่อใช้ในการดำเนินการตามคำขอของท่านก่อนเข้าทำสัญญานั้น

* 5.4 เป็นการกระทำตามสัญญาระหว่าง สพร. กับบุคคลหรือนิติบุคคลอื่นเพื่อประโยชน์ของท่าน

* 5.5 เพื่อป้องกันหรือระงับอันตรายต่อชีวิต ร่างกาย หรือสุขภาพของท่านหรือของบุคคลอื่น เมื่อท่านไม่สามารถให้ความยินยอมในขณะนั้นได้

* 5.6 เป็นการจำเป็นเพื่อการดำเนินภารกิจเพื่อประโยชน์สาธารณะที่สำคัญ

# 6. ระยะเวลาในการเก็บรักษาข้อมูลส่วนบุคคล

สพร. จะจัดเก็บข้อมูลส่วนบุคคลของท่านจนกว่าท่านจะแจ้งความจำนงต่อ สพร. ว่าจะไม่ใช้แอปพลิเคชันทางรัฐอีกต่อไป เช่น ท่านดำเนินการลบบัญชีผู้ใช้งานของแอปพลิเคชันทางรัฐ หรือท่านได้แจ้งต่อ สพร. เพื่อให้ สพร. ยกเลิกการให้บริการแอปพลิเคชันทางรัฐแก่ท่าน

ในการนี้ สพร. จะดำเนินการลบข้อมูลส่วนบุคคลของท่านภายในระยะเวลา 30 วันนับจากวันที่ท่านได้แจ้งความจำนงต่อ สพร. ข้างต้น

อย่างไรก็ดี สพร. อาจจำเป็นต้องจัดเก็บข้อมูลส่วนบุคคลของท่านเกินระยะเวลาที่กำหนดข้างต้น หากมีเหตุที่ สพร. ได้รับแจ้งหรือเชื่อโดยสุจริตได้ว่าอาจมีการกระทำละเมิดข้อตกลงการใช้บริการของ สพร. หรือมีการกระทำฝ่าฝืนกฎหมาย หรือเกิดข้อพิพาท และจำเป็นต้องมีการสืบสวน สอบสวน ตลอดจนรวบรวมหลักฐานเพื่อดำเนินคดีตามกฎหมาย โดย สพร. จะจัดเก็บข้อมูลส่วนบุคคลของท่านตามระยะเวลาเท่าที่จำเป็นจนกว่ากระบวนการจะเสร็จสิ้น หรือตามระยะเวลาที่กฎหมายที่เกี่ยวข้องในเรื่องนั้นกำหนด

นอกจากนี้ ในกรณีที่ สพร. ประสงค์จะใช้ข้อมูลการใช้บริการสำหรับทำการสำรวจและวิเคราะห์เพื่อพัฒนาปรับปรุงการให้บริการนั้น ก่อนการนำข้อมูลมาสำรวจและวิเคราะห์เพื่อพัฒนาปรับปรุงการให้บริการ สพร. จะทำให้ข้อมูลส่วนบุคคลของท่านเป็นข้อมูลนิรนาม (anonymization)ซึ่งไม่สามารถระบุตัวท่านที่เป็นเจ้าของข้อมูลส่วนบุคคลได้

# 7. การใช้คุกกี้

สพร. เก็บรวบรวมและใช้คุกกี้รวมถึงเทคโนโลยีอื่นในลักษณะเดียวกันในเว็บไซต์และบริการที่อยู่ภายใต้การดูแลของ
สพร. ตามแต่บริการที่ท่านใช้งาน เพื่อการดำเนินนการด้านความปลอดภัยในการให้บริการและเพื่อให้ท่านได้รับความสะดวกและประสบการณ์ที่ดีใช้การใช้บริการ
และข้อมูลเหล่านี้จะถูกนำไปปรับปรุงเว็บไซต์และการให้บริการของ สพร. เพื่อให้ตรงกับความต้องการของท่านมากขึ้น
โดยท่านสามารถตั้งค่าหรือลบการใช้งานคุกกี้ได้ด้วยตนเอง โปรดศึกษาเกี่ยวกับการใช้งานและการตั้งค่าคุกกี้เพิ่มเติมจาก[[นโยบายคุกกี้ (Cookie
Policy)]

# 8. การรักษาความมั่นคงปลอดภัย

เพื่อเป็นการปกป้องคุ้มครองข้อมูลส่วนบุคคลของท่านให้มีความมั่นคงปลอดภัย
และป้องกันไม่ให้ผู้อื่นที่ไม่มีสิทธิเข้าถึงข้อมูล รวมถึงรักษาความถูกต้องของข้อมูล
ท่านจะต้องไม่เปิดเผยรหัสผ่านให้กับบุคคลภายนอกทราบ
หากท่านได้มีการแบ่งปันหรือเปิดเผยรหัสผ่านหรือข้อมูลส่วนบุคคลของท่านให้กับบุคคลอื่น
หรือแม้ว่าในกรณีใด ๆ
ที่ท่านไม่สามารถรักษาความลับในรหัสผ่านส่วนตัวหรือไม่สามารถควบคุมการใช้งานของรหัสผ่านของผู้ใช้งานระบบได้
ท่านจะต้องเป็นผู้รับผิดชอบสำหรับการกระทำใด ๆ ที่เกิดขึ้นภายใต้ชื่อหรือบัญชีของท่าน
โดยถือว่าเป็นการกระทำโดยท่านเองและต้องรับผิดตามกฎหมายในฐานะที่ท่านเป็นเจ้าของบัญชี

ทั้งนี้ สพร. ได้จัดให้มีมาตรการในการรักษาความมั่นคงปลอดภัยข้อมูลส่วนบุคคลอย่างเหมาะสม
เพื่อป้องกันมิให้ข้อมูลสูญหาย หรือมีการเข้าถึง ทำลาย ใช้ เปลี่ยนแปลง แก้ไข
หรือเปิดเผยข้อมูลส่วนบุคคลโดยไม่ได้รับอนุญาต
ซึ่งสอดคล้องกับพระราชบัญญัติการคุ้มครองข้อมูลส่วนบุคคล พ.ศ. 2562
พระราชบัญญัติการรักษาความมั่นคงปลอดภัยไซเบอร์ พ.ศ. 2562 และกฎหมายอื่น ๆ ที่เกี่ยวข้อง
รวมทั้งมาตรฐานสากลที่ สพร. ประกาศใช้สำหรับการปฏิบัติงานภายในองค์กร
ตลอดจนกำหนดกลไกสำหรับลงโทษลูกจ้างและผู้รับจ้างของ สพร.
ที่ดำเนินการฝ่าฝืนกฎหมายและ/หรือมาตรฐานดังกล่าว

# 9. การเปลี่ยนแปลงแก้ไขประกาศความเป็นส่วนตัว

ในการปรับปรุงหรือเปลี่ยนแปลงประกาศความเป็นส่วนตัวนี้ สพร.
อาจพิจารณาแก้ไขเปลี่ยนแปลงตามที่ สพร. เห็นสมควร และ สพร.
[จะทำการแจ้งให้ท่านทราบผ่านทางอีเมลหรือช่องทางอื่นใดที่ สพร. เห็นสมควร
หรือผ่านทางผู้ดูแลระบบของหน่วยงานของผู้ใช้งานระบบ
โดยมีวันที่ของเวอร์ชันล่าสุดกำกับอยู่ตอนท้าย และขอให้ท่านโปรดตรวจสอบเป็นระยะ
เพื่อรับทราบประกาศความเป็นส่วนตัวฉบับใหม่อยู่เสมอ
โดยเฉพาะก่อนที่ท่านจะส่งข้อมูลส่วนบุคคลมาที่ระบบแอปพลิเคชันทางรัฐ

โดยในการเข้าใช้ระบบแอปพลิเคชันทางรัฐของท่าน
ถือเป็นการรับทราบตามข้อตกลงในประกาศความเป็นส่วนตัวนี้
หากท่านไม่เห็นด้วยกับข้อตกลงในประกาศความเป็นส่วนตัวนี้
โปรดหยุดและยกเลิกการใช้ระบบแอปพลิเคชันทางรัฐ หากท่านยังคงใช้ระบบแอปพลิเคชันทางรัฐนี้
ภายหลังจากที่ข้อตกลงนี้มีการแก้ไขและนำขึ้นประกาศในเว็บไซต์หรือระบบแอปพลิเคชันทางรัฐ แล้ว
ให้ถือว่าท่านได้รับทราบการเปลี่ยนแปลงดังกล่าวแล้ว

# 10. การเชื่อมต่อเว็บไซต์หรือบริการภายนอก

บริการของ สพร. อาจมีการเชื่อมต่อไปยังเว็บไซต์หรือบริการของบุคคลภายนอก
ซึ่งเว็บไซต์หรือบริการดังกล่าวอาจมีประกาศเกี่ยวกับความเป็นส่วนตัว (Privacy Notice)
หรือนโยบายการคุ้มครองข้อมูลส่วนบุคคล (Privacy Policy)
ที่มีเนื้อหาสาระแตกต่างจากประกาศฉบับนี้ หรือแตกต่างจากนโยบายการคุ้มครองข้อมูลส่วนบุคคลของ
สพร. จึงแนะนำให้ท่านศึกษาประกาศและนโยบายดังกล่าวของเว็บไซต์หรือบริการนั้น ๆ
เพื่อทราบในรายละเอียดก่อนการเข้าใช้งาน ทั้งนี้ สพร.
ไม่มีความเกี่ยวข้องและไม่มีอำนาจควบคุมถึงมาตรการการคุ้มครองข้อมูลส่วนบุคคลของเว็บไซต์หรือบริการดังกล่าว
และไม่สามารถรับผิดชอบต่อเนื้อหาประกาศ นโยบาย ความเสียหาย
หรือการกระทำอันเกิดจากเว็บไซต์หรือบริการของบุคคลภายนอก

# 11. ช่องทางการใช้สิทธิของเจ้าของข้อมูลและการติดตามสอบถามรายละเอียดเพิ่มเติม

สพร. เปิดโอกาสให้เจ้าของข้อมูลส่วนบุคคลมีส่วนร่วมในการควบคุมและจัดการข้อมูลของตน
โดยสามารถยื่นคำร้องขอใช้สิทธิตามข้อ 3 หรือติดต่อสอบถามข้อมูลเพิ่มเติมผ่าน DGA Contact
Center โดยมีรายละเอียด ดังนี้

* หมายเลขโทรศัพท์ 02-612-6060
* จดหมายอิเล็กทรอนิกส์ <contact@dga.or.th>
* เว็บไซต์ <https://www.dga.or.th/complaint/> หรือ <https://www.dga.or.th/contact-dga/>

โดย สพร. จะพยายามอย่างเต็มที่ในการแก้ไขข้อกังวลและปัญหาต่าง ๆ

**[หมายเหตุ:]** คำร้องสามารถยื่นโดยเจ้าของข้อมูลเอง
หรือโดยบุคคลที่มีอำนาจแทนตามกฎหมาย เช่น ผู้ปกครอง ผู้อนุบาล ผู้พิทักษ์
โดยต้องแนบหลักฐานแสดงตนหรือหนังสือมอบอำนาจตามที่ สพร. กำหนด

อย่างไรก็ดี สพร. อาจมีเหตุผลอันชอบด้วยกฎหมายในการปฏิเสธคำร้องขอใช้สิทธิดังกล่าวในบางกรณีตามรายละเอียดในข้อ 3
