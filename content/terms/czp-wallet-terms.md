---
title: "ข้อกำหนดและเงื่อนไขการใช้บริการ 'ทางรัฐ Wallet'"
description: "'ทางรัฐ Wallet' เป็นบริการย่อย (Mini Application) ภายใต้แอปพลิเคชันทางรัฐ ที่สำนักงานพัฒนารัฐบาลดิจิทัล (องค์การมหาชน) หรือ สพร. พัฒนาขึ้นเพื่อให้บริการประชาชน ซึ่ง ผู้ใช้บริการตกลงใช้บริการ 'ทางรัฐ Wallet' และตามรายละเอียดการให้บริการที่ สพร. กำหนด โดยผู้ใช้บริการตกลงยินยอมผูกพันตามข้อกำหนดและเงื่อนไขที่กำหนดด้านล่าง ทั้งนี้ หากผู้ใช้บริการไม่ประสงค์จะยอมรับข้อกำหนดและเงื่อนไขนี้ ขอให้ยุติการใช้บริการในทันที"
version: "1.0"
lastUpdated: "2024-01-18T00:00:00.000Z"
effectiveDate: "2024-01-15T00:00:00.000Z"
---

# ข้อกำหนดและเงื่อนไขการใช้บริการ "ทางรัฐ Wallet"

"ทางรัฐ Wallet" เป็นบริการย่อย (Mini Application) ภายใต้แอปพลิเคชันทางรัฐ ที่สำนักงานพัฒนารัฐบาลดิจิทัล (องค์การมหาชน) หรือ สพร. พัฒนาขึ้นเพื่อให้บริการประชาชน ("ผู้ใช้บริการ" หรือ "ท่าน") ซึ่ง ผู้ใช้บริการตกลงใช้บริการ "ทางรัฐ Wallet" และตามรายละเอียดการให้บริการที่ สพร. กำหนด โดยผู้ใช้บริการตกลงยินยอมผูกพันตามข้อกำหนดและเงื่อนไขที่กำหนดด้านล่าง ทั้งนี้ หากผู้ใช้บริการไม่ประสงค์จะยอมรับข้อกำหนดและเงื่อนไขนี้ ขอให้ยุติการใช้บริการในทันที

## **1. คำนิยาม** {#คำนยาม}

**ทางรัฐ Wallet** หมายถึง บริการกระเป๋าออนไลน์ที่ สพร. ให้บริการกับประชาชน
หรือร้านค้า หรือบุคคลใดๆ เพื่ออำนวยความสะดวกในการใช้รับสิทธิ์สวัสดิการ การเยียวยา
การช่วยเหลือ หรือการสนับสนุนใดๆ จากภาครัฐ
ซึ่งในที่นี้จะหมายรวมถึงการนำสิทธิ์ดังกล่าวไปใช้จ่ายหรือถอนเป็นเงินสด
โดยรูปแบบและเงื่อนไขการใช้งานกระเป๋าออนไลน์อาจแตกต่างกันตามหลักเกณฑ์และเงื่อนไขของแต่ละโครงการ

**ประชาชนผู้ได้รับสิทธิ์** หมายถึง บุคคลธรรมดาที่มีคุณสมบัติที่จะได้รับสิทธิสวัสดิการ
การช่วยเหลือเยียวยา และการสนับสนุนใด ๆ ตามโครงการของรัฐ
โดยบุคคลดังกล่าวได้มีการดำเนินการตามขั้นตอนที่กำหนด
และได้รับอนุมัติเป็นผู้ได้รับสิทธิ์ตามโครงการ

**ร้านค้า** หมายถึง บุคคลธรรมดา [และ/หรือนิติบุคคล]{.mark}
[]{.mark}และ/หรือองค์กรใดๆ ซึ่งได้ผ่านการลงทะเบียน ตรวจสอบและอนุมัติ
หรือดำเนินการตามขั้นตอนใด ๆ ให้เป็นร้านค้า ตามที่หลักเกณฑ์และเงื่อนไขที่โครงการกำหนด

**โครงการ** หมายถึง โครงการของหน่วยงานภาครัฐที่มีการกำหนดให้มีการใช้บริการ ทางรัฐ
Wallet เป็นส่วนหนึ่งในการดำเนินโครงการ
โดยแต่ละโครงการอาจมีการกำหนดหลักเกณฑ์และเงื่อนไขการเข้าร่วมและได้รับสิทธิ์ตามโครงการที่แตกต่างกัน
ขึ้นอยู่กับนโยบาย มาตรการ หรือหน่วยงานเจ้าของโครงการหรือเจ้าของงบประมาณกำหนด

## **2. การใช้บริการ** {#การใชบรการ}

## 2.1 กรณีที่ท่านประสงค์ใช้บริการในฐานะประชาชนผู้ได้รับสิทธิ์ {#กรณททานประสงคใชบรการในฐานะประชาชนผไดรบสทธ}

2.1.1 หากท่านประสงค์จะใช้บริการนี้
ท่านต้องมีการพิสูจน์และยืนยันตัวตนผ่านแอปพลิเคชันทางรัฐแล้ว
และเป็นผู้มีคุณสมบัติตามหลักเกณฑ์และเงื่อนไขของโครงการภาครัฐที่มีการกำหนดให้ใช้บริการ
"ทางรัฐ Wallet" เป็นช่องทางในการรับสิทธิในโครงการนั้น

2.1.2 ท่านรับทราบว่า ในการรับสิทธิ์และใช้สิทธิ์สวัสดิการ การช่วยเหลือเยียวยา
หรือการสนับสนุนใด ๆ ตามโครงการภาครัฐผ่านบริการ ทางรัฐ Wallet นี้
ท่านอาจต้องมีการลงทะเบียนและได้รับการตรวจสอบคุณสมบัติตามหลักเกณฑ์และเงื่อนไขของโครงการ
โดยการลงทะเบียนและตรวจสอบคุณสมบัติในกรณีทั่วไปจะมีการดำเนินการได้ 2 แนวทาง คือ

2.1.2.1 กำหนดให้ท่านลงทะเบียนเพื่อขอรับสิทธิ์ผ่านแอปพลิเคชันทางรัฐ
โดยจะมีการจัดส่งข้อมูลลงทะเบียนของท่านไปตรวจสอบกับฐานข้อมูลหรือหน่วยงานที่เกี่ยวข้อง หรือ

2.1.2.2 หน่วยงานเจ้าของโครงการหรือเจ้าของงบประมาณ
มีการรับลงทะเบียนและตรวจสอบคุณสมบัติผู้ได้รับสิทธิ์เอง
และจัดส่งข้อมูลผู้ผ่านการตรวจสอบคุณสมบัติมาให้ สพร. เพื่อดำเนินการเปิดกระเป๋าออนไลน์ทางรัฐ
Wallet เพื่อรับสิทธิ์

ทั้งนี้ขึ้นอยู่กับโครงการนั้น ๆ จะกำหนดวิธีการลงทะเบียนและตรวจสอบคุณสมบัติ
ขอให้ท่านศึกษาหลักเกณฑ์และเงื่อนไขของแต่ละโครงการอย่างรอบคอบ

2.1.3 ท่านรับทราบว่า หากท่านเป็นผู้มีคุณสมบัติที่จะได้รับสิทธิ์ในโครงการ
ท่านสามารถตรวจสอบสิทธิ์ที่ได้รับบนกระเป๋าออนไลน์ทางรัฐ wallet
โดยจำนวนสิทธิ์จะมีการแสดงไว้
รวมถึงจำนวนสิทธิ์คงเหลือในกรณีที่ท่านมีการใช้สิทธิ์ไปบางส่วนหรือทั้งหมด

2.1.4 ท่านรับทราบว่า สิทธิ์ที่ท่านจะได้รับตามโครงการภาครัฐนั้น
แต่ละโครงการอาจมีการกำหนดระยะเวลาการใช้สิทธิ์ และเงื่อนไขการใช้สิทธิ์ที่แตกต่างกัน เช่น
ท่านสามารถใช้สิทธิ์ในการใช้จ่ายตามร้านค้าในพื้นที่หรือประเภทร้านค้าที่กำหนด หรือ
ท่านสามารถขอถอนสิทธิ์เป็นเงินสดได้ เป็นต้น โดย เพื่อเป็นการรักษาสิทธิ์ของท่าน สพร.
ขอให้ท่านศึกษารายละเอียดหลักเกณฑ์และเงื่อนไขในแต่ละโครงการอย่างรอบคอบ

2.1.4 ในกรณีที่โครงการมีการกำหนดให้สิทธิ์ที่ท่านได้รับสามารถถอนเป็นเงินได้ ท่านรับทราบว่า
คำขอถอนเงินนี้จะมีการส่งไปให้หน่วยงานเจ้าของโครงการหรือหน่วยงานเจ้าของงบประมาณหรือหน่วยงานเบิกจ่ายงบประมาณเพื่อพิจารณาอนุมัติ
โดยการอนุมัติและการโอนเงินดังกล่าวไม่ได้อยู่ในความรับผิดชอบของ สพร. และ สพร
ไม่สามารถรับประกันระยะเวลาที่ท่านจะได้รับเงินได้

2.1.5 ท่านรับทราบว่า ในการใช้สิทธิ์โดยขอถอนเป็นเงิน
อาจมีการกำหนดเงื่อนไขประเภทบัญชีธนาคารเป็นกรณีเฉพาะสำหรับใช้รับโอนเงิน เช่น
กำหนดเป็นบัญชี Promptpay เป็นต้น
รวมถึงในการใช้สิทธิ์โดยขอถอนเป็นเงินนั้นอาจมีการเรียกเก็บค่าบริการ ค่าธรรมเนียม
หรือค่าใช้จ่ายใดๆ ที่เกิดขึ้นได้ ซึ่งจะมีการประกาศให้ท่านทราบอย่างชัดแจ้งและเป็นลายลักษณ์อักษร

2.1.6 ในระหว่างการใช้สิทธิ์ในกระเป๋าออนไลน์ทางรัฐ Wallet เช่น
ใช้สิทธิ์ในการจ่ายค่าสินค้าหรือบริการ ใช้สิทธิ์เพื่อถอนเป็นเงิน หรือโอนสิทธิ์ เป็นต้น
อาจมีการกำหนดให้ท่านต้องทำการพิสูจน์และยืนยันตัวตนอีกครั้ง เช่น การกรอกรหัสผ่าน OTP หรือ
การถ่ายภาพใบหน้า เป็นต้น

2.1.7 ท่านรับทราบว่า ข้อมูลการใช้บริการทางรัฐ Wallet รวมถึงข้อมูลรายการการใช้สิทธิ์ เช่น
จำนวนสิทธิ์ (เงิน) วันที่แจ้งถอน และสถานะของรายการ เป็นต้น
จะมีการเปิดเผยให้กับหน่วยงานเจ้าของโครงการ หรือหน่วยงานเจ้าของงบประมาณ
หรือหน่วยงานเบิกจ่ายงบประมาณ หรือหน่วยงานตรวจสอบ
หรือหน่วยงานที่มีอำนาจหน้าที่ตามกฎหมายที่สามารถเข้าถึงข้อมูลดังกล่าวได้

2.1.8 ท่านตกลงและยินยอมปฏิบัติตามข้อกำหนดและเงื่อนไขของบริการนี้ คู่มือวิธีปฏิบัติ
และ/หรือเอกสารที่เกี่ยวข้อง และ/หรือที่ สพร. ได้ประกาศกำหนดไว้ในขณะนี้
และ/หรือที่จะกำหนดไว้ต่อไปในภายหน้าทุก ประการ

2.1.9 ท่านตกลงและยินยอมที่จะไม่นำบริการทางรัฐ Wallet ไปใช้ในทางที่ไม่เหมาะสม
หรือกระทำการใด ๆ ที่ฝ่าฝืนหลักเกณฑ์และเงื่อนไขของโครงการ หรือกฎหมายที่เกี่ยวข้อง เช่น
การซื้อสินค้าที่ผิดเงื่อนไขโครงการ หรือผิดกฎหมาย
การนำสิทธิ์ไปแลกเป็นเงินที่ร้านค้าโดยไม่มีการซื้อขายสินค้าหรือบริการจริง เป็นต้น

## 2.2 กรณีที่ท่านประสงค์ใช้บริการในฐานะเป็นร้านค้า และเจ้าของร้านค้า {#กรณททานประสงคใชบรการในฐานะเปนรานคา-และเจาของรานคา}

2.2.1 หากท่านประสงค์จะใช้บริการนี้ในฐานะร้านค้าและเจ้าของร้านค้า
เพื่อใช้กระเป๋าออนไลน์ทางรัฐ Wallet
ในการรับชำระค่าสินค้าหรือบริการจากประชาชนผู้ที่ได้รับสิทธิ์ตามโครงการ
ท่านต้องมีการพิสูจน์และยืนยันตัวตนผ่านแอปพลิเคชันทางรัฐแล้ว
และเป็นผู้มีคุณสมบัติการเป็นร้านค้าตามหลักเกณฑ์และเงื่อนไขของโครงการภาครัฐที่มีการกำหนดให้ใช้บริการ
"ทางรัฐ Wallet" เป็นช่องทางในการรับสิทธิในโครงการนั้น

2.2.2 ท่านรับทราบว่า ในการเข้าร่วมเป็นร้านค้าในโครงการและมีสิทธิ์ใช้บริการทางรัฐ Wallet
นี้ ท่านต้องมีการลงทะเบียนและได้รับการตรวจสอบคุณสมบัติตามหลักเกณฑ์และเงื่อนไขของโครงการ
โดยการลงทะเบียนและตรวจสอบคุณสมบัติการเป็นร้านค้าที่สามารถเข้าร่วมโครงการ
อาจดำเนินการได้โดย

2.2.2.1 กำหนดให้ท่านลงทะเบียนเพื่อขอรับสิทธิ์ผ่านระบบลงทะเบียนร้านค้าโดยเฉพาะ
โดยจะมีการจัดส่งข้อมูลลงทะเบียนของท่านไปตรวจสอบกับฐานข้อมูลหรือกับหน่วยงานที่เกี่ยวข้อง
หรือ

2.2.2.2 หน่วยงานเจ้าของโครงการหรือเจ้าของงบประมาณ
มีการรับลงทะเบียนหรือให้มีตัวแทนรับลงทะเบียน และมีการตรวจสอบคุณสมบัติผู้ได้รับสิทธิ์เอง
และจัดส่งข้อมูลร้านค้าที่ผ่านการตรวจสอบคุณสมบัติมาให้ สพร.
เพื่อดำเนินการเปิดกระเป๋าออนไลน์ร้านค้าในทางรัฐ Wallet

ทั้งนี้ขึ้นอยู่กับโครงการนั้น ๆ จะกำหนดรูปแบบและวิธีการลงทะเบียนและตรวจสอบคุณสมบัติ
ขอให้ท่านศึกษาหลักเกณฑ์และเงื่อนไขของแต่ละโครงการอย่างรอบคอบ

2.2.3 ร้านค้าที่ผ่านคุณสมบัติและได้รับการเปิดกระเป๋าออนไลน์ร้านค้าในทางรัฐ Wallet แล้ว
สามารถใช้กระเป๋าออนไลน์ทางรัฐ wallet
รับสิทธิ์จากประชาชนที่นำสิทธิ์ตามโครงการมาใช้จ่ายสินค้าและบริการกับร้านค้าได้
โดยในการรับชำระค่าสินค้าหรือบริการดังกล่าวจะต้องใช้รหัส QR Code หรือรหัสอื่นใดที่ สพร.
กำหนด [หลักเกณฑ์และเงื่อนไขของแต่ละโครงการอย่างรอบคอบ]{.mark}

2.2.4 ท่านรับทราบว่า
สิทธิ์ที่ร้านค้าได้รับมาจากการใช้จ่ายของประชาชนที่ได้รับสิทธิ์ในโครงการและสะสมไว้ในกระเป๋าออนไลน์ทางรัฐ
Wallet นั้น จะไม่สามารถถอนเป็นเงินได้
โดยท่านต้องทำการโอนสิทธิ์เหล่านี้ไปยังกระเป๋าออนไลน์ทางรัฐ Wallet
ของเจ้าของร้านค้าเพื่อทำการถอนเป็นเงิน เว้นแต่มีการกำหนดไว้เป็นอย่างอื่น

2.2.5 ท่านรับทราบว่า
ในแต่ละโครงการอาจมีการกำหนดระยะเวลาและเงื่อนไขการใช้สิทธิ์และการถอนสิทธิ์เป็นเงินที่แตกต่างกัน
ดังนั้น เพื่อเป็นการรักษาสิทธิ์ของท่าน สพร.
ขอให้ท่านศึกษารายละเอียดหลักเกณฑ์และเงื่อนไขในแต่ละโครงการอย่างรอบคอบ

2.2.6 ในระหว่างการใช้สิทธิ์ในกระเป๋าออนไลน์ทางรัฐ Wallet เช่น
ใช้สิทธิ์ในการจ่ายค่าสินค้าหรือบริการระหว่างร้านค้าด้วยกัน หรือใช้สิทธิ์เพื่อขอถอนเป็นเงิน
หรือโอนสิทธิ์ เป็นต้น อาจมีการกำหนดให้ท่านต้องทำการพิสูจน์และยืนยันตัวตนอีกครั้ง เช่น
การกรอกรหัสผ่าน OTP หรือ การถ่ายภาพใบหน้า เป็นต้น

2.2.7 ท่านรับทราบว่า ข้อมูลการใช้บริการทางรัฐ Wallet
รวมถึงข้อมูลรายการเกี่ยวกับการใช้สิทธิ์ เช่น จำนวนสิทธิ์ (เงิน) วันที่แจ้งถอน
และสถานะของรายการ เป็นต้น จะมีการเปิดเผยให้กับหน่วยงานเจ้าของโครงการ
หรือหน่วยงานเจ้าของงบประมาณ หรือหน่วยงานเบิกจ่ายงบประมาณ หรือหน่วยงานตรวจสอบ
หรือหน่วยงานที่มีอำนาจหน้าที่ตามกฎหมายที่สามารถเข้าถึงข้อมูลดังกล่าวได้

2.2.8 ท่านรับทราบว่า การยื่นคำขอใช้สิทธิ์เพื่อถอนเป็นเงินนั้น
คำขอถอนเงินนี้จะมีการส่งไปให้หน่วยงานเจ้าของโครงการหรือหน่วยงานเจ้าของงบประมาณหรือหน่วยงานเบิกจ่ายงบประมาณเพื่อพิจารณาอนุมัติ
โดยการอนุมัติและการโอนเงินดังกล่าวไม่ได้อยู่ในความรับผิดชอบของ สพร. และ สพร
ไม่สามารถรับประกันระยะเวลาที่ท่านจะได้รับเงินได้

2.2.9 ท่านรับทราบว่า ในการใช้สิทธิ์โดยขอถอนเป็นเงิน
อาจมีการกำหนดเงื่อนไขประเภทบัญชีธนาคารเป็นกรณีเฉพาะสำหรับใช้รับโอนเงิน เช่น
กำหนดเป็นบัญชี Promptpay เป็นต้น
รวมถึงในการใช้สิทธิ์โดยขอถอนเป็นเงินนั้นอาจมีการเรียกเก็บค่าบริการ ค่าธรรมเนียม
หรือค่าใช้จ่ายใดๆ ที่เกิดขึ้นได้ ซึ่งจะมีการประกาศให้ท่านทราบอย่างชัดแจ้งและเป็นลายลักษณ์อักษร

2.2.10 ในกรณีที่ท่านมีการเปิดกระเป๋าออนไลน์ทางรัฐ Wallet ของร้านค้ามากกว่า 1 แห่ง
และมีการแต่งตั้งตัวแทนประจำร้านค้าในแต่ละสาขา
ท่านตกลงที่จะควบคุมดูแลและรับผิดชอบการใช้บริการทางรัฐ Wallet ของร้านค้าทุกแห่ง
ตลอดจนของตัวแทนที่ท่านแต่งตั้ง โดยการกระทำใดๆ อันเกิดจากการใช้งานบริการทางรัฐ Wallet
ในฐานะร้านค้า หรือเจ้าของร้านค้า หรือที่เกิดจากตัวแทนประจำร้านค้าที่ท่านแต่งตั้ง
จะมีผลผูกพันท่านทุกประการ และท่านจะเป็นผู้รับผิดชอบในการกระทำดังกล่าว

2.2.11 ท่านรับทราบ และยอมรับว่า การที่ สพร. ให้บริการตามข้อตกลง และเงื่อนไขนี้แล้ว
เมื่อท่านในฐานะร้านค้าหรือเจ้าของร้านค้าใช้บริการนี้ถือว่าเป็นไปตามความประสงค์ของท่านแล้ว
ดังนั้น หากมีความเสียหายหรือข้อผิดพลาดใดๆ เกิดขึ้นกับร้านค้าหรือกับท่านไม่ว่าด้วยเหตุใดก็ตาม
ท่านตกลงจะไม่เรียกร้องค่าเสียหายใดๆ กับ สพร. เว้นแต่ความเสียหาย
หรือข้อผิดพลาดดังกล่าวเกิดขึ้นจากการกระทำโดยทุจริต
หรือโดยจงใจหรือประมาทเลินเล่ออย่างร้ายแรงของ สพร.

2.2.12 ท่านในฐานะที่มีการเปิดบริการทางรัฐ Wallet
ร้านค้าและเป็นเจ้าของร้านค้าตกลงและยินยอม

2.2.12.1. ปฏิบัติตามข้อกำหนดและเงื่อนไขของบริการนี้ คู่มือวิธีปฏิบัติ
และ/หรือเอกสารที่เกี่ยวข้อง และ/หรือที่ สพร. ได้ประกาศกำหนดไว้ในขณะนี้
และ/หรือที่จะกำหนดไว้ต่อไปในภายหน้าทุก ประการ

2.2.12.2 จะไม่ทำการจำหน่ายสินค้าและ/หรือให้บริการที่ไม่เหมาะสม และ/หรือกระทำการใด ๆ
ที่ต้องห้ามตามหลักเกณฑ์และเงื่อนไขโครงการ หรือกฎหมาย เช่น การรับแลกสิทธิ์เป็นเงินสด
เป็นต้น

2.2.13 ท่านรับทราบ และตกลงว่า หากท่านประสงค์จะใช้บริการอื่นใดร่วมกับบริการทางรัฐ
Wallet ที่ สพร. ได้จัดให้มีบริการอื่นร่วมไว้ ท่านจะต้องดำเนินการตามข้อตกลง และเงื่อนไข
วิธีการของบริการนั้น ๆ ตามที่หน่วยงานเจ้าของบริการกำหนด

**3. ความเป็นส่วนตัว (Privacy)**

สพร. คำนึงถึงความเป็นส่วนตัวของท่านเป็นสิ่งสำคัญที่สุด
และขอรับรองว่าจะปกป้องความเป็นส่วนตัวและข้อมูลส่วนบุคคลของท่าน
โดยท่านสามารถอ่านรายละเอียดเกี่ยวกับแนวทางและหลักเกณฑ์ในการประมวลผลข้อมูลส่วนบุคคลของ
สพร. ได้ในประกาศความเป็นส่วนตัวของ สพร.

**4. การรักษาความมั่นคงปลอดภัย**

สพธอ. ทีมผู้พัฒนา และผู้เกี่ยวข้องทุกส่วน (เรา)
ได้พยายามร่วมกันอย่างสูงสุดทั้งในด้านการจัดการ เครื่องมือต่างๆ เช่น การเข้ารหัส
การป้องกันทางกายภาพ เป็นต้น
ตามมาตรฐานสากลที่จะทำให้บริการในเว็บไซต์นี้สามารถทำงานได้ตลอดเวลา
เหมาะสมและมีความมั่นคงปลอดภัย อย่างไรก็ตาม
แม้ว่าเราจะปฏิบัติหน้าที่อย่างสุดความสามารถในการรักษาความมั่นคงปลอดภัยในการให้บริการ
แต่เราไม่อาจรับประกันได้ว่าท่านจะปลอดภัยแน่นอนจากภัยคุกคามทางไซเบอร์ที่อาจเกิดขึ้นจากการใช้งานเว็บไซต์นี้
และ สพธอ. ขอสงวนสิทธิ์ไม่รับผิดชอบในความเสียหายใดๆ
ที่ท่านอาจได้รับจากการใช้งานเว็บไซต์นี้หรือจากเหตุปัจจัยอื่นที่อยู่นอกเหนือการควบคุมของ สพธอ.
แต่ สพธอ. ยินดีช่วยเหลือท่านสุดความสามารถเท่าที่ สพธอ. จะทำได้

สพธอ. แนะนำให้ท่านใช้มาตรการการรักษาความมั่นคงปลอดภัยอย่างเหมาะสม
มีการติดตั้งและปรับปรุง Firewall ให้เป็นปัจจุบัน รวมถึงติดตั้งซอฟต์แวร์แอนตี้ไวรัสที่น่าเชื่อถือ
เพื่อปกป้องคอมพิวเตอร์หรืออุปกรณ์อิเล็กทรอนิกส์ของท่าน

**5. การปรับปรุงซอฟท์แวร์**

แอปพลิเคชัน "ทางรัฐ Wallet" ที่ท่านใช้บริการอยู่นี้
อาจได้รับการปรับปรุงหรือเพิ่มเติมคุณลักษณะใหม่ ๆ เพื่อเพิ่มประสิทธิภาพ
และพัฒนาการให้บริการให้ดียิ่งขึ้น
และอาจเพื่อแก้ไขรูปแบบการทำงานของแอปพลิเคชันให้มีความสมบูรณ์มากยิ่งขึ้น
โดยการปรับปรุงหรือเพิ่มเติมดังกล่าวให้ถือว่าอยู่ภายใต้ข้อกำหนดและเงื่อนไขการให้บริการฉบับนี้
และให้ถือว่าท่านตกลงที่จะรับการปรับปรุงหรือเพิ่มเติมดังกล่าว
โดยถือเป็นส่วนหนึ่งของการใช้บริการ

**6. ข้อจำกัดและข้อสงวนสิทธิ์**

ท่านตกลงและยอมรับข้อจำกัดและข้อสงวนสิทธิ์ของ สพร. ดังต่อไปนี้

6.1 สพร. อาจมีการนำเสนอเนื้อหา และนวัตกรรมใหม่ๆ รวมถึงการปรับปรุงบริการบนทางรัฐ
Wallet นี้อย่างต่อเนื่องเพื่อมอบประสบการณ์ที่ดีที่สุดให้แก่ท่านที่เข้ามาใช้งาน
ซึ่งท่านยอมรับว่ารูปแบบและลักษณะของการบริการ รวมถึงเนื้อหา หรือส่วนประกอบใดๆ ที่ สพร.
จัดไว้ในทางรัฐ Wallet นี้อาจมีการเปลี่ยนแปลง แก้ไข
ปรับปรุงให้ทันสมัยโดยไม่จำเป็นต้องมีการบอกกล่าวล่วงหน้า

6.2 สพร. มีสิทธิไม่ให้บริการ หรือระงับ
หรือยกเลิกการให้บริการไม่ว่าบางส่วนหรือทั้งหมดเมื่อใดก็ได้
หากมีเหตุอันเชื่อได้ว่ามีการใช้บริการทางรัฐ Wallet ในทางที่ไม่สุจริต
หรือมีพฤติการณ์ที่ขัดต่อกฎหมาย ความสงบเรียบร้อยและศีลธรรมอันดี
หรืออาจทำให้เกิดความเสียหายต่อ สพร. หรือต่อบุคคลอื่น โดยการไม่ให้บริการ หรือระงับ
หรือยกเลิกการให้บริการนี้ สพร. ไม่ต้องแจ้งให้ท่านทราบล่วงหน้า
และท่านตกลงที่จะไม่เรียกร้องค่าเสียหายใดๆ จาก สพร.

6.3 บริการทางรัฐ Wallet
นี้อาจมีรูปแบบและเนื้อหาในการให้บริการที่แตกต่างกันได้ตามหลักเกณฑ์และเงื่อนไขที่โครงการภาครัฐแต่ละโครงการกำหนด
และ สพร. สามารถจำกัดการเข้าถึงเนื้อหาหรือการใช้งานของท่านได้
โดยจะทำให้ท่านไม่สามารถเข้าถึงเนื้อหาบางส่วนหรือทั้งหมดที่อยู่ในบริการนี้ได้โดยไม่ต้องแจ้งให้ทราบล่วงหน้า

6.4 ให้ สพร.
นำข้อกำหนดและเงื่อนไขการให้บริการแอปพลิเคชันทางรัฐ**ใน**ส่วนที่ไม่ขัดหรือแย้งกับข้อกำหนดและเงื่อนไขการให้บริการนี้
และไม่ได้เป็นข้อกำหนดและเงื่อนไขที่สามารถใช้ได้กับรูปแบบการให้บริการแอปพลิเคชันทางรัฐเท่านั้น
เพื่อมาบังคับใช้กับการให้บริการทางรัฐ Wallet ด้วย
โดยถือเป็นส่วนหนึ่งของข้อกำหนดและเงื่อนไขการให้บริการทางรัฐ Wallet นี้

## **7. การเชื่อมโยงไปยังเว็บไซต์หรือแอปพลิเคชันอื่น** {#การเชอมโยงไปยงเวบไซตหรอแอปพลเคชนอน}

บริการ "ทางรัฐ Wallet"
อาจมีการเชื่อมโยงไปยังเว็บไซต์หรือแอปพลิเคชันอื่นที่เป็นของบุคคลที่สาม
เพื่ออำนวยความสะดวกแก่ผู้ใช้บริการเท่านั้น หากท่านใช้การเชื่อมโยงดังกล่าว
ท่านจะออกจากบริการ "ทางรัฐ Wallet" นี้ โดย สพร. ไม่ได้มีส่วนเกี่ยวข้องหรือมีการตรวจสอบ
ควบคุมความถูกต้องและความน่าเชื่อถือของเว็บไซต์หรือแอปพลิเคชันอื่นเหล่านั้น
กรณีที่ท่านตัดสินใจเข้าถึงเว็บไซต์หรือแอปพลิเคชันอื่นที่เชื่อมโยงมายังบริการ "ทางรัฐ Wallet"
ท่านได้ยอมรับความเสี่ยงที่อาจเกิดกับท่าน และ สพร. จะไม่รับผิดชอบในความเสียหายใดๆ
ที่ท่านได้รับจากการใช้งานหรือจากเนื้อหาบนเว็บไซต์หรือแอปพลิเคชันดังกล่าว

**8. การทบทวนและปรับปรุงข้อกำหนดและเงื่อนไข**

สพร.อาจมีปรับปรุงแก้ไขหรือเพิ่มเติมข้อกำหนดและเงื่อนไขนี้เป็นครั้งคราว
เพื่อให้แน่ใจว่าเนื้อหาจะมีความเหมาะสมและเป็นปัจจุบัน โดย สพร.
จะประกาศข้อกำหนดและเงื่อนไขที่มีการปรับปรุงแก้ไขหรือเพิ่มเติมที่เป็นเวอร์ชันล่าสุด[ไว้แอปพลิเคชันนี้]{.mark}
รวมถึงจะสื่อสารให้ท่านทราบผ่านช่องทางต่างๆ ที่ สพร.เห็นสมควร สพร.
ขอแนะนำให้ท่านหมั่นเข้ามาที่นี่เพื่อตรวจสอบข้อกำหนดและเงื่อนไขนี้อย่างสม่ำเสมอ

ทั้งนี้ หากท่านยังคงใช้บริการทางรัฐ Wallet
นี้ต่อไปภายหลังจากที่ข้อกำหนดและเงื่อนไขนี้มีการปรับปรุงแก้ไข หรือเพิ่มเติมและประกาศไว้ที่นี้แล้ว
ย่อมถือว่าท่านยอมรับในการปรับปรุงแก้ไขหรือเพิ่มเติมในข้อกำหนดและเงื่อนไขฉบับที่ปรับปรุงแล้ว

**9. การติดต่อ**

หากท่านมีข้อสงสัย หรือต้องการข้อมูลเพิ่มเติม หรือมีข้อคิดเห็นใดๆ จากการใช้บริการแอปพลิเคชันนี้
ท่านสามารถติดต่อ สพร. [ได้ที่]{.mark} \...\...\...\...\...\...\...\....
[หรือโทร \...\...\...\...\...\...\...\...\....]{.mark}

**ข้อกำหนดและเงื่อนไขนี้ประกาศใช้เมื่อวันที่
\...\...\...\...\...\...\...\...\...\...\...\....**